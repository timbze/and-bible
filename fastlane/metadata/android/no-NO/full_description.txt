<b>Kraftig bibelstudie-verktøy</b>

Bibelstudie-applikasjonen fra And Bible Open Source Project er kraftig, samtidig som den er enkel å bruke, også når du ikke har internettilkobling. Applikasjonens mål er ikke bare å være for bibellesing, men også å være et avansert verktøy for dype bibelstudier.

Applikasjonen er utviklet av bibellesere, for bibellesere. Den fokuserer på å gjøre bibelstudier både lettvint, dyp og trivelig. Det beste med dette ikke-kommersielle dugnadsprosjektet er at kildekoden er åpen, fullstendig gratis og inneholder ingen reklame. Den har blitt bygget fullstendig fra grunnen av for Android, og er derfor liten å laste ned og dermed svært effektiv og rask å bruke.

Et utvalg populære bibeloversettelser er King James, Bibelen 1930 og Studentmållagsbibelen 1921. Du finner også bibelkommentarer som Matthew Henry og John Gill.

<b>Kraftige bibelstudie-finesser</b>

Applikasjonen har mange innsiktsfulle og originale finesser som gjør komplekse og dype bibelstudier lettere enn før. De mest bemerkelsesverdige finessene er:

 * Oppdeling av tekstvisningen for å sammenligne oversettelser og bibelkommentarer
 * Arbeidsområder tillater flere bibelstudieoppsett med egne innstillinger
 * Integrasjon med Strong's bibelordbøker åpner for greske og hebraiske ordanalyser
 * Lenkede kryssreferanser, fotnoter og dokumenter; hopp til kryssreferanser og fotnoter ved å klikke på en lenke; gjør dybdestudier av Skiftene ved å benytte hyperlenkede kommentarer (Gill, Matthew Henry osv.), kryssreferansesamlinger (Treasure of Scripture Knowledge, TSKe) og andre ressurser.
 * Avansert tekst-til-tale med bokmerke-tale åpner for en strømlinjet bibellytte-opplevelse
 * Fleksibel søking
 * Bokmerker med valgfrie farger på bokmerkegrupper
 * Bibelleseplaner: sett mål for bibellesingen
 * Et stort bibliotek av moduler: Bibeloversettelser, teologiske bibelkommentarer, bibelordbøker, kart og kristne bøker som teller over 1500 moduler på over 700 språk, fritt distribuert fra Crosswire og andre SWORD pakkebrønner (repositories).
 * Opprinnelsen til alle dokument er undersøkt for å sikre at de fritt kan distribueres, og tillatelse til distribusjon er gitt dersom opphavsrett gjelder. Dette er grunnen til at denne applikasjonen ikke inneholder bibeloversettelser som NO78/85 og NB88/07.
 * Frakoblet modus: du trenger bare være påkoblet internett når du skal laste ned moduler.
 * 

<b>La oss bygge den beste Bibel-applikasjonen sammen!</b>

And Bibel er et åpen kildekode-prosjekt. I praksis betyr dette at hvem som helst med riktige kvalifikasjoner kan, og oppfordres til å bidra i prosjektet ved å:

 * utvikle nye funksjoner,
 * teste nye funksjoner som ikke er utgitt enda,
 * holde oversettelse av brukergrensesnittet oppdatert, og
 * hjelpe til med å utvide biblioteket over moduler.

Dersom du er en profesjonell programvareutvikler eller programvaretester, vennligst vurder å bidra i prosjektet. For mer informasjon om hvordan du kan bidra, vennligst besøk https://git.io/JUnaj.

<b>Lenker</b>

 * Hjemmeside: https://andbible.github.io
 * Lik And Bible på Facebook: https://www.facebook.com/AndBible/
 * Vår Youtube-kanal: https://www.youtube.com/c/AndBible
 * Ofte spurte spørsmål (FAQ): https://git.io/JJm8E
 * Prosjektsiden på Github: https://github.com/AndBible/and-bible